"Ne Demek Eksik Değerler"

Gözlemlerde eksiklik olması durumunu ifade etmektedir.

Örnek olarak elimizde bir veri seti olsun. Bu veri setinde bazı değerler eğer yerinde yoksa, NA olarak ifade edilmişse,
farklı şekillerde de karşımıza gelebilir. Bunlara eksik değerler denir. Bu eksik değerler odaklanacak olduğumuz problemlerden
birisidir.

"Peki Bu Eksik Değerler Nasıl Çözülür ?"

3 Ana Unsuru Ele Alacağız

- Silme
- Değer Atama Yöntemleri (Örnek; Mod, Medyan gibi değer atama yöntemleri.)
- Tahmine Dayalı Yöntemleri

Tahmine Dayalı Yöntemler, makine öğrenmesi ya da istatistiksel bazı yöntemlerle tahminlere göre değer atamaya dayanmaktadır.
Değer Atama Yöntemleri ise tahminsel değil ya da gelişmiş değil de daha basit bir şekilde ortalama gibi medyan gibi değerlerle
atama işlemlerini ifade etmektedir.

DİKKAT!!! - "Atama işlemlerinin arkasındaki fikir hem çekici hem de tehlikelidir" gibi bir uyarı yapılmış. (R.J.A Little & D.B. Rubin)

Eksik veri literatürü oldukça geniş bir literatür. Özellikle istatistik camiasında çok önemli olan bir konu. Bu konuyla
ilgili literatüre ciddi katkılar sağlayan bu iki kişinin böyle bir ifadesi var.

"Neden Peki ?"

DİKKAT!!! - Eksik veri ile çalışırken göz önünde bulundurulması gereken önemli konulardan birisi: Eksik verinin rassallığı
Yani eksikliğin rastgele ortaya çıkıp çıkmadığı durumunun bilinmesi gerektiği.

"Eksik değere sahip gözlemlerin veri setinden direkt çıkarılması ve rassallığının incelenmemesi, yapılacak istatistiksel
çıkarımların ve modelleme çalışmalarının güvenirliğini düşürecektir." (Alpar, 2011)


"Eksik gözlemlerin veri setinden direkt çıkarılabilmesi için veri setindeki eksikliğin bazı durumlarda kısmen bazı durumlarda
tamamen rastlantısal olarak oluşmuş olması gerekmektedir."

"Eğer eksiklikler değişkenler ile ilişkili olarak ortaya çıkan yapısal problemler ile meydana gelmiş ise bu durumda yapılacak
silme işlemleri ciddi yanlılıklara sebep olabilecektir." (Tabachnick ve Fidell 1996)


"Burada Özetle Ne Demek İstiyor ?"

Diyelim ki bir değişkeni inceliyoruz. Bu değişken şu olsun, kredi kartı harcama değişkeni olsun.
Örneğin; bu aylık ortalama harcama ya da kredi kartı harcaması değişkeninde bazı değerlerin NA olduğunu düşünelim.
Eğer bu NA'ler rastgele ortaya çıktıysa problem yok. İster sileriz, ister basit atama yöntemleri, ister tahmine dayalı
yöntemleri rahat bir şekilde kullanabiliriz.

"Bu yerli yabancı alıntılarla dile getirdiğimiz ifade ne demek ?" yani "Burada eksik değerlerin bağımlı olması yani rastgele
olmaması ne demek ?"

Şimdi aynı senaryo için yani, kredi kartı harcaması değişkeninin olduğu bu senaryo için varsayalım ki "Kredi kartı var mı
, yok mu ?" değişkeni olsun. Bir kişinin kredi kartı yoksa yani, 0 ise zaten kredi kartı harcaması 0 olacaktır. 0 numerik
olarak basılmamış olacağından dolayı da 0 olması yerine NA olacaktır. Bu değişken rastgele olmalıydı, buradaki eksiklik
rastgele olmalıydı, rastgele değil. "Neden ?".

Çünkü kredi kartı olup olmama durumunu ifade eden başka bir değişkene bağlı. İşte buna bir değişkendeki eksiklik başka bir
değişken etkisinde ortaya çıkmıştır denir. Bundan dolayı kredi kartı harcaması değişkenindeki eksiklikler rastgele değildir.

"Biz bunu ne yapacağız ?"

Burası Junior ve Senior 'ların ayrıldığı nokta. Bu bir geliştiri olarak bizim göz önünde bulundurmamız gereken bir nokta.
Diyelim ki çeşitli yöntemler kullandığımızda görüyoruz ki eksik değerler rastgele değil.

"Bunun sebebi ne olabilir ?". İşte başka bir değişkenle arasında bağımlılık olabilir. Bundan dolayı ortaya çıkmış olabilir.
Bu durumu biliyor olacağız. Eğer eksiklikleri doldurmaya karar verirsek ve eksikliklerin de rastgele oluşmadığını bilirsek,
bu durumda yapacağımız işlemlerin ortaya bazı problemler çıkarabileceğini varsaymamız gerekir, bilmemiz gerekir.

Eğer eksiklikler rastgele ise rahatız, eğer eksiklikler rastgele ortaya çıkmadıysa rahat değiliz, adım atarken birkaç defa
düşünmemiz gerekir ve bu yapısallığın nereden kaynaklandığını bulup, belki çözmekle uğraşmak gerekir.

Toparlayacak olursak, veri setindeki eksiklikleri ifade eden değerler var. Bu eksiklikleri silebiliriz, doldurabiliriz,
tahmine dayalı doldurabiliriz. Silmek ya da doldurmak istediğimizde bu işlemleri yaparken bu eksikliklerin ortaya rastgele
mi yoksa belirli bir yapıda mı çıktığını da incelemeliyiz.