Aykırı Değer (Outlier) Nedir ?

Verideki genel eğilimin belirgin şekilde dışına çıkan gözlemler aykırı değer olarak tanımlanır. Bu değerler
ölçüm hatası, veri giriş yanlışı, beklenmedik olaylar veya gerçekten uç davranışları temsil eden gerçek gözlemler olabilir.
Bu nedenle mutlaka analiz edilmeleri gerekir.

Aykırı Değerler Ne Gibi Problemlere Yol Açar ?

Aykırı değerler istatistiksel analizlerde ve makine öğrenimi modellerinde çeşitli problemlere neden olabilir:
- Ortalama, varyans, standart sapma gibi istatistikleri bozar ve veriyi olduğundan daha dağınık gösterir.
- Özellikle doğrusal regresyon gibi doğrusal modellere ciddi biçimde zarar verir; katsayıları uçurabilir.
- Kümelere dayalı yöntemlerde (k-means gibi) merkez hesaplamasını yanıltır.
- Mesafe-temelli modellerde (kNN gibi) yanlış sınıflandırmalara yol açabilir.
- Eğitim süresini ve hesaplama maliyetini artırabilir.
- Modelin genelleme performansını düşürür.

Ağaç yöntemlerinde (decision tree, random forest, XGBoost) bu etkinin daha düşük olmasının sebebi, bölünme
kurallarının medyan ve eşik temelli çalışmasıdır. Ancak tamamen etkisiz oldukları söylenemez.

Aykırı Değerleri Neye Göre Belirliyoruz ?
Aykırı değer belirleme sürecinde kullanılan temel yaklaşımlar şunlardır:
1 - Sektör Bilgisi
2 - Standart Sapma Yaklaşımı
3 - Z-Skoru Yaklaşımı
4 - Boxplot (Interquartile Range - IQR) Yöntemi

Tek değişkenli aykırı değer analizinde en yaygın yöntem IQR yöntemidir. Çok değişkenli aykırı değer yakalamada ise
LOF (Local Outlier Factor) gibi yöntemler tercih edilir.

###############################
Standart Sapma Yaklaşımı
###############################

Bu yöntemde değişkenin ortalaması ve standart sapması kullanılır. Örneğin:
Ortalama = 10, Standart Sapma = 5 ise;
Bu değerin 5’in altı ve 15’in üstü aykırı olarak kabul edilebilir.

Benzer şekilde ortalaması 100, standart sapması 10 olan bir değişkende “2 standart sapma üzeri aykırıdır” denirse
eşik değer 120 olur. Kritik nokta, kabul edilebilir son sınırın (threshold) belirlenmesidir.

###############################
Z-Skoru Yaklaşımı
###############################

Bu yöntemde değişken standart normal dağılıma dönüştürülür. Z-skoru hesaplandığında veri ortalaması 0, standart sapması 1 olur.

Genellikle -2.5 ile +2.5 arasındaki değerler normal kabul edilir. Bunun altındaki veya üstündeki değerler aykırı olarak
etiketlenir.

###############################
Boxplot (Interquartile Range - IQR) Yöntemi
###############################

Bu yöntem en yaygın kullanılan aykırı değer yakalama yaklaşımıdır.

Çalışma mantığı şöyledir:
1. Veri küçükten büyüğe sıralanır.
2. Alt çeyrek (Q1 - %25'lik dilim) ve üst çeyrek (Q3 - %75'lik dilim) hesaplanır.
3. IQR = Q3 - Q1 olarak tanımlanır.
4. Aşağıdaki eşik değerler belirlenir:
   - Alt eşik: Q1 - 1.5 * IQR
   - Üst eşik: Q3 + 1.5 * IQR
5. Bu aralığın dışındaki gözlemler aykırı değer olarak kabul edilir.

Boxplot grafiğinde görünen “uç noktalar” tam olarak bu hesaplamanın sonucudur. Yöntemin tercih edilme sebebi ortalamaya
dayanmadığı için uç değerlerden daha az etkilenmesidir.

Bu yöntem tek değişkenli aykırı değer analizinde standarttır. Çok değişkenli durumda LOF (Local Outlier Factor) gibi
yöntemler kullanılarak verinin çok boyutlu uzaydaki davranışı dikkate alınır.
